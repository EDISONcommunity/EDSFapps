Software Engineer Big Data Vacature - Career Result - Nieuwegein | Indeed.nlBen jij een ervaren software professional met interesse voor het big data werkveld? Heb jij je sporen verdiend in open source development en ben je klaar voor de stap naar de absolute top?
Het kan best lekker zijn om de "smartest person in the room" te zijn binnen je team en bedrijf, maar het kan ook gaan vervelen. Als Big Data Engineer bij onze opdrachtgever maak je deel uit van een team met louter toppers uit je werkveld, waardoor je constant word uitgedaagd en dus blijft bijleren. Je nieuwe team houdt zich alleen bezig met interessante big data vraagstukken. Deze mate van specialisatie, gecombineerd met het hoge niveau van de andere teamleden, maakt dat de projecten waaraan je zult werken zowel op technisch als inhoudelijk vlak enorm uitdagend zijn.
Jouw rol als Big Data Engineer is gericht op full stack development van oplossingen voor het verzamelen, opslaan en analyseren van grote hoeveelheden data. In een team met data scientists en architecten zorg jij voor de vertaling van de functionele wens naar een werkende, stabiele en schaalbare oplossing die naadloos aansluit op de overige software in het applicatielandschap van je opdrachtgevers.

In een snel veranderend werkveld als Big Data is het niet eenvoudig om op basis van je achtergrond te bepalen of je past binnen de organisatie. Het gaat vooral om je passie voor het vak en de leergierigheid die je nodig zult hebben om ook in de komende jaren voorop te blijven lopen bij het inpassen van nieuwe ontwikkelingen. Toch zijn er enkele zaken die voor ons van belang zijn om vast te stellen of je gaat passen in het team:
Je beschikt over een academische opleiding. Een afgeronde Master of een lopend Master programma in deeltijd is hierbij het criterium, waarbij een direct relevante studierichting als bijvoorbeeld Machine Learning een grote pre is;
De moderne data analyse tools zijn voor jou gesneden koek (Python, R, MATLAB, Julia);
Je hebt gedurende je loopbaan ruime ervaring opgedaan met software development in open source omgevingen;
Jouw affiniteit met het Big Data werkveld is duidelijk aantoonbaar en kan je goed onderbouwen.
Uiteraard spreekt het in je voordeel als je beschikt over een zeer brede achtergrond, bij voorkeur met specifieke Big Data processing en storage technieken, maar uiteindelijk is het je ambitie en innovativiteit die doorslaggevend is.

Onze opdrachtgever is een van de meest vooraanstaande gespecialiseerde bedrijven op het gebied van Big Data Consultancy. Het team bestaat uitsluitend uit vakinhoudelijke toppers die werken aan de mooiste projecten, gebruikmakend van de de meest innovatieve technieken en methodieken. Als jong onderdeel van een holding met een stabiele financiële basis biedt deze organisatie een mooie mix van de creatieve energie die hoort bij een startup, zonder de bijbehorende risico's op het gebied van stabiliteit en financiën. Door de vele langlopende verbintenissen met aantrekkelijke opdrachtgevers die binnen de holding bestaan is er een grote keuze uit mogelijke projecten, waar in samenspraak met het hele team een keuze uit wordt gemaakt.
Al met al een prachtig bedrijf voor iemand die écht helemaal gaat voor innovatie op het gebied van Big Data.
Ben jij een ervaren software professional met interesse voor het big data werkveld? Heb jij je sporen verdiend in open source development en ben je klaar voor de stap naar de absolute top? We zijn ons er zeker van bewust dat goede software development professionals veel keuzevrijheid hebben in het kiezen van hun bedrijf, zeker als ze goed thuis zijn in het Big Data werkveld. Alle potentiële werkgevers bieden een goed salaris en secundaire arbeidsvoorwaarden en zijn meer dan bereid om te investeren in de constante groei van je kennis. We willen daarom hier alleen focussen op de zaken die dit bedrijf anders maken. Als de onderstaande zaken voor jou persoonlijk essentieel zijn moeten we zeker eens praten:
Een hoge mate van technische autonomie: alle projecten worden aangegaan op basis van een beoogd resultaat, zonder dat vooraf de exacte oplossingsrichting al wordt vastgelegd. Dit betekent in de praktijk dat je met je team in alle vrijheid de keuzes kunt maken die je noodzakelijk acht voor het optimale resultaat;
Onze opdrachtgever is een consultancy bedrijf, maar géén detacheerder met een uren cultuur. Je bent iedere vrijdag met het hele team in house om samen te beslissen over alle relevante zaken: op welke projecten willen we pitchen, welke nieuwe innovaties zijn er die we kunnen inzetten en zijn er strategische beslissingen te nemen over de toekomst van het bedrijf. Beslissingen die allemaal in comité genomen worden;
Veel Big Data consultancy bedrijven leveren rapporten aan hun opdrachtgevers. Bij dit bedrijf lever je totaaloplossingen voor een probleem. Het gehele traject van functionele analyse, ontwikkeling van modellen, bouwen van maatwerk software en implementatie vallen binnen de scope van je team. Je bent dus vanaf het begin bij het project betrokken en je mag het ook écht afmaken.
Deze zaken zijn ook in een markt waar hard wordt gevochten om top talenten echt onderscheidend. Als deze bedrijfscultuur past bij jou als persoon is het zeker aan te raden om eens kennis te gaan maken.