TeamLead Customer Intelligence Vacature - VvAA - Utrecht | Indeed.nlVvAA

Als collectief van ruim 120.000 zorgverleners is VvAA de stem en steun van zorgverleners in Nederland. In 1924 gestart door drie artsen die vonden dat ze samen sterker stonden, is de organisatie inmiddels uitgegroeid tot een collectief van ruim 120.000 leden. Gezamenlijk laten we onze stem horen op zorgbrede onderwerpen als bezieling in de zorg, vrije artsenkeuze en vermindering van bureaucratie. Hiernaast ondersteunt VvAA individuele leden en hun zorgondernemingen in de vorm van kennisdeling, advies, ontwikkeling, verzekeringen en andere beroepsspecifieke dienstverlening. Afgestemd op hun situatie en mede ontwikkeld door en voor zorgverleners. Werken bij VvAA betekent dat je er mede voor zorgt dat zorgverleners er écht kunnen zijn voor hun patiënten. Welke rol je bij ons ook vervult. Daarom zijn we allemaal Ledenadviseur.
Het team

Het team Ledeninformatie en Analyse (LIA) bestaat uit elf enthousiaste en gedreven collega’s die werkzaam zijn als database-marketeer, data scientist, marktonderzoeker of CRM-specialist. Onze primaire taak is om klantinzichten en klantbehoeften uit data te halen en om te zetten in adviezen en acties voor onze marktaanpak. Hiervoor voeren we analyses uit, maken we dashboards, functioneren we als sparringpartner en geven we adviezen. Met onze inzichten ondersteunen we de besluitvorming van operationeel tot strategisch niveau. Daarnaast zijn we verantwoordelijk voor diverse marktonderzoeken die we opzetten, coördineren en tot een goed eind brengen. We werken op dit moment zowel in multidisciplinaire teams als in ons expertiseteam.
Wat ga je doen?

Als enthousiaste teamlead breng je het fact-based werken binnen VvAA naar een hoger niveau en fungeer je als coach voor het LIA-team. Dit doe je binnen een organisatie die volop in ontwikkeling is en de volgende fase binnen het agile werken in gaat.

Je bent het boegbeeld van datagedreven werken binnen VvAA en hebt een duidelijke visie op hoe jouw vakgebied waarde toevoegt voor onze leden en VvAA. Je neemt je collega’s op alle niveaus in de organisatie hierin mee en zorgt er voor dat deze visie wordt uitgevoerd.Vanuit jouw kennis en expertise bied je coaching en help je collega’s om zich verder te ontwikkelen als analist of data scientist.Je omarmt het agile gedachtegoed en bent bereid in teamverband te werken aan wat op dat moment het meeste waarde toevoegt.
Wat bieden wij jou?

Bij VvAA doe je zinvol werk voor een belangrijke doelgroep. Je krijgt een uitdagende functie in een organisatie die in beweging is. Hierbij krijg je veel vrijheid om invulling aan je functie te geven en eigen initiatieven te ontplooien. VvAA is een middelgrote organisatie: een werkomgeving waarin je met alle lagen uit de organisatie om tafel kunt zitten en zo echt impact hebt. Eigen verantwoordelijkheid en persoonlijke groei staan bij ons centraal. Je primaire en secundaire arbeidsvoorwaarden zijn bij ons dik in orde. Je krijgt een goed salaris inclusief een dertiende maand. Daarnaast is er ruimte en budget voor je persoonlijke ontwikkeling. Je werkweek is 38 uur en met onze flexibele arbeidsvoorwaarden kun je zelf kiezen voor 25 of 38 vakantiedagen.
Wat vragen wij van jou?

Je hebt minimaal 5-7 jaar werkervaring in het vakgebied data science of analyse. Je hebt hierbij aantoonbaar resultaten behaald en bijvoorbeeld projecten geïnitieerd, aangestuurd en met succes afgerond.Je haalt energie uit het overdragen van jouw kennis en coaching van je collega’s. Je bent gepassioneerd over je vakgebied en blijft jezelf constant ontwikkelen.Je bent enthousiast over agile werken, je bent ondernemend en werkt vanuit gelijkwaardigheid.Je hebt gevoel voor politieke verhoudingen binnen een organisatie, maar ook het lef om buiten de gebaande paden te gaan.Ervaring met Salesforce is een pre.
Meer informatie over de functie?

Neem contact op met Laura Berveling op 030 247 4701 of stuur een e-mail met je vraag naar laura.berveling@vvaa.nl.
Solliciteren?

Gaat jouw hart sneller kloppen van onze vacature? Reageer dan via het sollicitatieformulier.