Data Scientist (NL) NL Vacature - Vermaat Groep - IJsselstein | Indeed.nlWaarom bij ons werken?
Je werkt bij één van de grootste horecawerkgevers van het land.
Met 300 horecalocaties in het hele land bieden we jou volop carrièremogelijkheden.
Vermaat heeft locaties bij bekende organisaties.
Je werkt bij een professionele organisatie waar zaken goed geregeld zijn.
Al onze horecaconcepten zijn uniek, daar kun je heel trots op zijn.
Vermaat groeit! Nóg meer (groei)mogelijkheden.

Waar bijt jij je in vast?
Als Data Scientist bij Vermaat zet jij je tanden in de onderlinge vergelijkbaarheid van onze ruim 300 horecalocaties. Je kijkt hierbij naar zaken als omzet, marge en loonkosten. Je richt voor deze data analyse een efficiënte structuur in, maakt analyses om managers te adviseren en geeft inzicht aan de afdeling Business Control zodat zij op locatieniveau verbeterslagen kunnen aanbrengen. Het optimaliseren van de sales op onze locaties en het inrichten van een excellente operatie vormen jouw hogere doel.
Hoe eerder je bij ons start, des te meer ruimte is er voor jou om mee te denken in het project dat we zijn gestart om een dashboard op te zetten met locatie-data. Natuurlijk ga jij een rol spelen in de doorontwikkeling van dit dashboard. Sterker nog; jij pakt hierin een proactieve rol. Denk aan de verfijning van de tool, de betrouwbaarheid van de data, benchmarking binnen het dashboard en de leesbaarheid en toepasbaarheid van de informatie voor onze locaties. Op de langere termijn, met oog op de verdere professionalisering en groei van de organisatie, waag jij je ook aan de predictive analytics voor Vermaat.
Je wordt sparring partner van onze Manager Financial Control en onze CFO. Je rapporteert ook rechtstreeks aan de CFO. Jouw groei zit met name in het opdoen van kennis van de business waarin Vermaat opereert en het assisteren en stimuleren van de organisatie om meer data driven te worden. Je kan in deze rol enorm snel van toegevoegde waarde zijn, een verschil maken.
Het Servicekantoor van Vermaat is gevestigd in IJsselstein, telt circa 180 collega’s en wordt jouw thuisbasis.

Wie ben je?
Je bent recent WO (Msc) afgestudeerd met (aantoonbaar) bovengemiddelde resultaten in Econometrie, Wiskunde, Computer Science of in een vergelijkbare kwantitatieve richting
Je bent fulltime beschikbaar en wilt met volle overgave investeren in een door ons gefinancieerd opleidingstraject om een top Data Scientist / Analist te worden én het vormgeven van een onmisbare nieuwe functie binnen Vermaat
Je bent ondernemend ingesteld en staat daarbij stevig in je schoenen
Je bent verbetergericht: pragmatisch in het bedenken van oplossingen, zonder daarbij het grote plaatje en de lange termijn uit het oog te verliezen
Je bent eerder extravert dan introvert en staat je mannetje/vrouwtje in communicatie op directie en board level
Je gaat proactief de organisatie in (je wacht niet tot werk jouw kant op waait) en neemt onderweg collega’s met verschillende achtergronden en op diverse niveaus mee in jouw missie
Zowel in het Nederlands als in het Engels kun jij heel goed uit de voeten
Je kunt uitleggen waarom juist een horecabedrijf als Vermaat jouw interesse heeft

Wat bieden wij jou?
Volop mogelijkheden om deze nieuwe rol naar jouw smaak en inzicht in te richten: je doet het op jouw eigen wijze.
Je volgt naast je werk een zeer gerenommeerd opleidingstraject bij MIacademy / MIcompany waarin je samen met andere top Data Scientists / Analisten in wording gericht werkt aan je data analytics bekwaamheid (zowel inhoudelijk als op persoonlijk vlak).
In dit opleidingstraject werk je aan zowel hard skills als soft skills. Onder de hard skills vallen thema’s als Data & Technologie en Analytische Methoden en Technieken. Je kan hierbij denken aan programmeren in R, machine learning en verschillende soorten analysetechnieken. Onder de soft skills vallen thema’s als Impact en Adviseren en Business Domein Expertise. Hierbij kan je denken aan hoe je de vertaalslag maakt vanuit de data naar business implicaties, hoe je impact kunt maken, hoe je je verhaal op papier zet, hoe je omgaat met weerstand en het voorspellen van klantgedrag.
Vermaat staat bekend om de vrijheid en verantwoordelijkheid die ze geeft om te ondernemen en eigen initiatieven te ontplooien.
Een zeer interessante werkomgeving waarin groei en professionalisering voorop staan.
Een sterke cultuur waarin ruimte is om de beste versie van jezelf te zijn dan wel te worden.
Een organisatie die actief is om haar hernieuwde kernwaarden persoonlijk, inventief, vakkundig, gedreven en ondernemend steeds verder tot leven te brengen.
En natuurlijk een passend arbeidsvoorwaardenpakket

Over Vermaat
Wij zijn Vermaat. De specialist in horeca op maat. We ontwikkelen en runnen horecaconcepten voor bedrijven, ziekenhuizen, musea, universiteiten en hogescholen, airports en evenementen. Ook ontwikkelen we eigen brands voor de horeca- en retailmarkt. Met maar liefst 300+ locaties door het hele land en 3.500 medewerkers behoren we tot de vijf grootste werkgevers in horecaland. Je komt ons onder meer tegen bij prachtige opdrachtgevers zoals Booking.com, Het Rijksmuseum, WTC Schiphol, Google en KLM. Maar ook het VU Medisch Centrum, Mediapark Hilversum, het UMC, Rosada en het Spoorwegmuseum.
Vermaat is als organisatie groot en klein tegelijk. We bieden je een ambitieuze omgeving met enthousiaste en positieve collega’s die informeel met elkaar omgaan. Iedereen is prettig benaderbaar. We geven elkaar graag op een persoonlijke manier aandacht, mét humor.