Traineeship Data Science & Innovation Vacature - de Volksbank - Utrecht | Indeed.nlHeb jij een fascinatie voor data en de informatie die erin verborgen zit? Ben je nieuwsgierig, creatief en durf je met nieuwe oplossingen en ideeën te komen? Wij zoeken WO afgestudeerden voor ons Traineeship Data Science & Innovation!
Over het Data Science & Innovation traineeship
Tijdens het Data Science & Innovation traineeship werk je 2 jaar aan je professionele ontwikkeling én aan jezelf. Wij bieden hiervoor een passend individueel traject. Het bestaat uit 4 opdrachten van ieder 6 maanden die je zelf vormgeeft en uiteraard aansluiten bij jouw leerdoelen.

Als bank zijn we één van de grootste databedrijven van Nederland. Je houdt je daarom bezig met het realiseren van een data gedreven organisatie, en het bedenken van digitale innovaties. Je geeft, onder andere, Data Science binnen de organisatie vorm, en denkt mee over nieuwe, digitale proposities en services. Uiteraard hou je hierbij altijd rekening met het belang van de klant en zijn privacy. Als Data Scientist in spe doe je ervaring op binnen diverse afdelingen, denk hierbij aan: het Big Data Lab, Marketing Strategie en Innovatie, Business Intelligence, en Risk Modeling & Analytics.

Nieuwsgierig?
Bekijk deze pagina voor een impressie van de functie, het team en ons kantoor. Of maak kennis met onze huidige trainee Berend Dumas.

Over jouw begeleiding & ontwikkeling
Bij de start krijg je een mentor toegewezen uit het hoger management binnen de Volksbank. Je mentor ondersteunt je bij je persoonlijke ontwikkeling, overziet je traineeship in grote lijnen, en helpt je een netwerk op te bouwen binnen onze organisatie. Daarnaast word je begeleid door een business owner binnen jouw vakgebied. Deze business owner helpt je met je vakinhoudelijke ontwikkeling, en geeft advies over passende opdrachten en afdelingen. Bij iedere opdracht zorgt de opdrachtgever binnen de afdeling voor de noodzakelijke begeleiding. Verder krijg je nog een buddy toegewezen. Dit is een trainee van de voorgaande lichting die je in de introductiefase zal helpen met praktische zaken en die je kunt gebruiken als vraagbaak voor ervaringen binnen de Volksbank. Uiteraard is er vanuit HR ondersteuning en hulp bij allerlei praktische zaken zoals arbeidsvoorwaarden, beoordeling en opleidingen.

Voor je persoonlijke ontwikkeling doorloop je een extern programma met de andere trainees uit jouw lichting. Tijdens dit programma staat je persoonlijke ontwikkeling centraal en ontwikkel je een eigen visie en werkstijl op thema's als leiderschap, samenwerken en invloed. Je wordt uitgedaagd om uit je comfortzone te stappen en te gaan experimenteren met nieuw gedrag.
Je hebt
Je beschikt over een net afgeronde WO-opleiding , zoals Econometrie, Natuurkunde, Wiskunde, Data Science, Artificial Intelligence en Big Data & Business Analytics of bedrijfskunde met een sterke focus/specialisatie in statistiek/data science
Maximaal 1 jaar werkervaring
Een brede interesse en sterke affiniteit met data, analytics, innovatie, techniek en IT
Ervaring met (één van) deze data (visaluatie-) tools: R, Python en/of Tableau
Nevenactiviteiten op je cv! Denk hierbij aan werkervaring uit bijbanen, een actieve rol in een studie- of sportvereniging of buitenlandervaring
Je wilt je graag twee jaar lang richten op je persoonlijke ontwikkeling
Je staat achter ons manifest https://www.devolksbank.nl/over-ons/missie-en-strategie/ons-manifest.html
Competenties
We zoeken ondernemende kandidaten die creatief zijn en met nieuwe oplossingen en ideeën durven te komen. Je bent in staat om grote hoeveelheden data te verwerken, te analyseren en te interpreteren. Bovendien ben je in staat om complexe materie op eenvoudige wijze uit te leggen. Daarnaast ben je leergierig, enthousiast en beschik je over een gezonde dosis lef.
Wat krijg je van ons?
Een baan waarbij je een podium krijgt om met jouw ideeën aan de slag te gaan. Binnen een bank waar het écht draait om mensen en zich kenmerkt met een ‘no-nonsense’ cultuur. Wij bieden je een goede balans tussen werk en vrije tijd door de mogelijkheid om zelf je werkweek in te delen. Daarnaast biedt de Volksbank je een inspirerende werkplek op een toplocatie naast Utrecht CS.

Solliciteren?
De selectieprocedure bestaat uit een aantal stappen om jou beter te leren kennen. Allereerst reageer je op deze vacature door op de "sollicitatie button" te klikken. Stuur je cv en motivatiebrief in het Nederlands en geef daarbij antwoord op vragen zoals; waarom werken bij de Volksbank? En waarom binnen het traineeship? Wat kan jij toevoegen als trainee? Als wij een match zien, krijg je een uitnodiging voor het maken van een online assessment. Indien je deze test positief afrond, kom je op gesprek bij ons op kantoor. Zijn we daarna beiden positief dan word je uitgenodigd voor een selectiedag.
Als jij tijdens deze dag laat zien dat jij bij de Volksbank hoort, dan bieden we je meteen een contract aan en mag je aan de slag als trainee!

Vragen?
Voor vragen over het traineeship en de sollicitatieprocedure kun je contact opnemen met Nancy van de Wiel via campusrecruitment@devolksbank.nl of via 06-12744063.