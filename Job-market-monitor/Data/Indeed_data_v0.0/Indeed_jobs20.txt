Het Young Professional Programme IT - voor ambitieuze IT-starters! Vacature - Rabobank - Utrecht | Indeed.nlHet Young Professional Programme IT - voor ambitieuze IT-starters!

Wil jij jouw IT carrière met een vliegende start beginnen? Wil je het beste uit jezelf en uit anderen halen? Dan is het Young Professional Programme IT iets voor jou. Wij zoeken starters met een IT- of bèta-achtergrond die zich persoonlijk en vaktechnisch willen ontwikkelen; vernieuwende Young Professionals die net als wij het verschil willen maken.

Het programma
Het Young Professional Programme IT duurt 1,5 jaar en richt zich volledig op jouw persoonlijke en professionele ontwikkeling. Je werkt 4 dagen per week in een functie en besteedt dag 5 aan jouw eigen ontwikkeling. Een aantal mogelijke functies zijn: Operations Engineer, Software Engineer, Business Analist, UX Designer, Tester, of Data Scientist. Gemiddeld één dag in de week staat volledig in het teken van jouw persoonlijke en professionele groei. Je ontdekt waar je talenten liggen en krijgt alle ruimte om deze te ontwikkelen. Naast vakinhoudelijke trainingen (zoals Lean, Agile, ITIL & Scrum) volg je workshops, die zijn gericht op je persoonlijke groei (bijvoorbeeld feedback geven en overtuigen). Samen met de andere Young Professionals werk je tijdens het programma aan twee Business Challenges, waarin je voor de klant een innovatieve oplossing bedenkt voor complexe problemen. Verder leer je van ervaren collega’s op de afdeling, maar ook van andere Young Professionals.

Gedurende het programma krijg je alle kans om je te specialiseren en te verdiepen in je vakgebied. Je bent betrokken bij uitdagende projecten, je bijt je vast in ingewikkelde gebruikersproblemen van onze klanten en zorgt er samen met je team voor dat het eindproduct wordt geperfectioneerd.

Onze organisatie
De Rabobank Groep is een internationale financiële dienstverlener op coöperatieve grondslag die actief is op het gebied van bankieren, vermogensbeheer, leasing, verzekeren en vastgoed. In Nederland ligt de nadruk op brede financiële dienstverlening, de internationale focus ligt vooral op de food- en agribusiness. We hebben in totaal ongeveer 47.000 werknemers in 40 landen.
IT bij de Rabobank zorgt dat onze particuliere en zakelijke klanten, overal ter wereld, ieder moment van de dag hun bankzaken snel, eenvoudig en veilig kunnen regelen. Daarnaast wordt ook de gehele Rabobank Groep met IT-diensten ondersteund. IT bij de Rabobank streeft continu naar een nog meer doelgerichte en efficiënte dienstverlening. Dit vormt een grote uitdaging voor onze IT-ers.

Persoonlijke en professionele ontwikkeling staan bij ons hoog in het vaandel.
We blijven je ook na het Young Professional Programme IT stimuleren en begeleiden in je verdere groei binnen de IT en Rabobank. Waarom? Omdat we ervan overtuigd zijn dat we door ons continu te ontwikkelen - als mens en als professionals - de meeste impact kunnen hebben voor klanten, elkaar en de wereld om ons heen.

Wij vragen
Je hebt bij voorkeur een IT- of andere bètaopleiding afgerond op hbo- of wo-niveau en maximaal twee jaar werkervaring
Je hebt aantoonbare affiniteit met IT en IT-vraagstukken
Je bent ondernemend, leergierig en hebt een sterk analytisch vermogen
Je voelt je thuis in een dynamische omgeving waarin geen dag hetzelfde is
Samenwerken vind je vanzelfsprekend en je weet anderen te inspireren en te overtuigen van jouw vernieuwende ideeën
De verbinding leggen tussen een diverse club van collega’s gaat je makkelijk af en de behoeften van de klant zet je altijd centraal
Wij bieden
Een uitdagende IT-startersfunctie binnen een collegiale werkomgeving
Een intensief ontwikkeltraject op persoonlijk en professioneel vlak
Begeleiding door senior management en talent coaches
Alle ruimte en mogelijkheden om door te groeien binnen de IT
Uitstekende primaire en secundaire arbeidsvoorwaarden
Het flexibele werken, creëer zelf de balans tussen werk en privé
Samen met Rabobank ontwikkel jij je voor nu, morgen en de toekomst. Wij zijn een maatschappelijk betrokken organisatie met heldere waarden en aandacht voor mens, ontwikkeling en diversiteit. Zo maken wij het verschil, voor jou, voor ons en onze omgeving.

Aanvullende informatie
Onder het Young Professional Programme IT vallen verschillende startersfuncties. Tijdens jouw sollicitatieprocedure kijk je samen met onze recruiter en betrokken managers welke functie het beste bij jou past. Heb je al een idee wat je aanspreekt, geef dat dan aan in je sollicitatie.

Met vragen over de procedure kun je terecht bij recruiter Tamara van Amersfoort, via 06- 22 14 25 62 of Tamara.van.Amersfoort-Nolten@Rabobank.nl

Het volgende Young Professional Programme IT start begin oktober 2018, waarbij het ook mogelijk is om al vóór de start van het programma in een functie te beginnen.
Wij organiseren 3 Eindselectiedagen voor de start van het volgende YPP IT programma. Hierbij behouden wij ons het recht voor om deze vacature eerder te sluiten op het moment dat wij voldoende kandidaten hebben voor ons programma. Wij adviseren je dan ook om jouw sollicitatie ruim van tevoren in te dienen.

Onderstaand vind je de planning voor de komende selectierondes:
Eindselectiedag 13 juli 2018: uiterste datum voor jouw sollicitatie is 27 juni
Eindselectiedag 7 september 2018: uiterste datum voor jouw sollicitatie is 22 augustus
Solliciteren
Herken je jezelf in het profiel van de ambitieuze IT-er en wil je bijdragen aan het realiseren van de ambities van de Rabobank? Reageer dan via de knop ‘Solliciteer nu’ onderaan deze pagina en overtuig ons van je kwaliteiten. Je motivatiebrief, cijferlijst en CV kun je richten aan recruiter Tamara van Amersfoort.

Je kunt een reactie op jouw sollicitatie verwachten binnen 10 werkdagen.

Screening is onderdeel van de sollicitatieprocedure. We toetsen op basis van de ‘Regeling Screening Rabobank’ of nieuwe medewerkers voldoende betrouwbaar zijn om een functie bij de Rabobank te vervullen.