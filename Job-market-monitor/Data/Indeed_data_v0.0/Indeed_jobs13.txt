Ervaren Consultant Data Science Vacature - VODW - Leusden | Indeed.nlErvaren Consultant Data Science
Voel jij je thuis in het hart van de digitale en data gedreven bedrijfsvoering van grote organisaties? Weet jij iedereen te enthousiasmeren en te overtuigen van de potentiële impact van nieuwe databronnen en geavanceerde modeltechnieken? Kun jij een idee uitwerken tot een geïmplementeerde nieuwe data gedreven dienst of product? Krijg jij organisaties en medewerkers mee om samen écht het verschil te maken?
Als jij wordt uitgedaagd door bovenstaande dan maken we graag kennis met jou! Daarnaast voldoe je aan de volgende voorwaarden.
Jouw profiel
Je bent ondernemend en commercieel, een innovatieve denker en doener, communicatief sterk, je hebt een positieve drive en zet de klant centraal.
Je hebt vier tot tien jaar werkervaring op het gebied data science en je ontwikkelt en draagt deze kennis actief uit binnen en buiten de organisatie. Afhankelijk van de werkervaring die je meebrengt kijken we graag samen met jou voor welke rollen je in aanmerking komt binnen ons team.
Bij voorkeur heb je ervaring als consultant, en in ieder geval gedegen ervaring met het leiden van (interne) adviestrajecten.
Door jouw ervaring ben je een volwaardige gesprekspartner voor opdrachtgevers.
Je bent een uitstekende projectleider. Je kunt direct het projectmanagement op je nemen en de verwachtingen van de klant te overtreffen.
Je hebt een met uitstekende resultaten afgeronde academische bèta opleiding, zoals econometrie, technische bedrijfskunde, computer science, toegepaste natuurkunde of technische wiskunde.
Je bent goed in het ontwikkelen en programmeren van interactive insights en predictive analytics modellen en je blinkt uit in meerdere van de volgende talen/pakketten in de lijn van SQL, R, Python, Tableau.
Jouw werkveld binnen en buiten VODW
Onze data scientists helpen opdrachtgevers groei te realiseren met diepgaande kennis van data, predictive analytics, data gedreven toepassingen en de rol van data in organisaties. Zo helpen we opdrachtgevers bijvoorbeeld om:

Compleet nieuwe en innovatieve data gedreven services op de markt te brengen door slim de krachten te bundelen van interne en externe databronnen.
Klantinteracties via alle kanalen te automatiseren en personaliseren, waarbij we triggers en next best action algoritmes gebruiken om in te spelen op de actuele context van een klant.
Op dagelijkse basis de optimale prijsstelling te bepalen, door KPI’s op aantal en nettomarge, concurrentiepositie en prijselasticiteit samen te brengen.
Fact based grip te krijgen op de impact van elk moment van de klantreis op de totale klantervaring en op basis hiervan gerichte verbeterinitiatieven door te voeren.
Een visie en concrete roadmap te ontwikkelen die de organisatie als geheel meer data gedreven maakt en de impact van analytics laat groeien.
De analytische vaardigheden te versterken door samen te werken met de klant en door het geven van trainingen, zie bijvoorbeeld onze online predictive analytics course https://iversity.org/en/courses/data-driven-customer-analytics.
Jouw carrière en arbeidsvoorwaarden
Een uitdagende functie met veel verantwoordelijkheid en ruimte voor ondernemerschap waarin je jouw talenten optimaal kunt ontwikkelen. Hierbij hoort tevens een op maat gemaakt onboardingprogramma.
Een marktconforme beloning en uitstekende secundaire arbeidsvoorwaarden.
Een hecht, gemotiveerd en groeiend team dat de analytische motor vormt van VODW en veel van haar opdrachtgevers.
Een netwerk van 100+ VODW-collega’s met diepgaande kennis over Data Science, Creatie, Marketing Technologie, Business Strategie en Transformatie.
Aansprekende opdrachtgevers van Nederland tot Japan, en van data gedreven startups tot het laten vliegen van grote gevestigde dienstverlenende organisaties.
Leuke collega’s en een ambitieuze en informele bedrijfscultuur. Wij vinden het belangrijk plezier te hebben in ons werk. Naast de uitdagende opdrachten die we voor onze klanten mogen doen uit dit zich ook onder meer in gezamenlijke (sport)activiteiten, feesten en borrels.
Word jij uitgedaagd door deze functie en ben je benieuwd naar ons?
Neem dan vandaag nog contact met ons op voor een kennismaking. Klik op onderstaande button en stuur jouw CV en motivatie. Voor vragen kun je contact opnemen met Annemarie Jansen. Past de geschetste functie niet bij jou, maar ken je iemand die in het geschetste profiel past? Stuur deze vacature dan door.