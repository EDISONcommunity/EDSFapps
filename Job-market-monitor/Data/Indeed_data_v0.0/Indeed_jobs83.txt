Junior Consultant Data Science Vacature - VODW - Leusden | Indeed.nlJunior Consultant Data Science
Voel jij je thuis in het hart van de digitale en data gedreven bedrijfsvoering van grote organisaties? Is jouw passie het fact-based maken van marketing? Ben je altijd nieuwsgierig naar het ontginnen van nieuwe databronnen? Probeer je vooral te ontdekken wie de klant is achter de cijfers? Wil je leren hoe ideeën worden uitgewerkt en krijg je energie om mee te werken aan de implementatie van nieuwe diensten of producten?
Als jij wordt uitgedaagd door bovenstaande dan maken we graag kennis met jou! Daarnaast voldoe je aan de volgende voorwaarden.
Jouw profiel
Een met uitstekende resultaten afgeronde academische opleiding in econometrie, maar bedrijfseconomie of sociale wetenschappen met een sterke specialisatie in toegepaste statistiek is ook mogelijk.
Je bent net afgestudeerd of hebt maximaal twee jaar werkervaring in een A-merkomgeving.
Je focus ligt bij het resultaat en de toegevoegde waarde van data science. Het gebruik hierbij van de meest geavanceerde methoden en technieken zijn voor jou een middel en geen doel.
Een energieke persoonlijkheid; je bent enthousiast, professioneel en open, hebt een positieve drive en de wil jezelf te ontwikkelen.
Een goede beheersing van de Nederlandse en Engelse taal en bij voorkeur ook nog van een andere taal.
Jouw werkveld binnen en buiten VODW
Onze data scientists helpen opdrachtgevers groei te realiseren met diepgaande kennis van data, predictive analytics, data gedreven toepassingen en de rol van data in organisaties. Als junior consultant data science kom je terecht in de wereld van big data en marketing. Je bent onder andere werkzaam op de volgende terreinen:

Pricing: Je bouwt en gebruikt slimme, dynamische modellen om de ideale prijspositie van grote multinationals te bepalen en constant aan te scherpen.
Marketing automation: Je zet de nieuwste software en technologie in om marketingacties te optimaliseren en automatiseren.
Next Best Action: Je modelleert het gedrag van klanten en speelt hier slim op in door op het juiste moment met de juiste actie te komen.
Customer Experience: Je helpt mee om op fact-based wijze de beleving van klanten te verbeteren.
Jouw carrière en arbeidsvoorwaarden
Een uitdagende functie met veel verantwoordelijkheid en ruimte voor ondernemerschap waarin je jouw talenten optimaal kunt ontwikkelen. Hierbij hoort tevens een op maat gemaakt opleidings-en on boardingsprogramma.
Een marktconforme beloning en uitstekende secundaire arbeidsvoorwaarden.
Een hecht, gemotiveerd en groeiend team die de analytische motor vormen van VODW en veel van haar opdrachtgevers.
Een netwerk van 100+ VODW-collega’s met diepgaande kennis over Data Science, Creatie, Marketing Technologie, Business Strategie en Transformatie.
Aansprekende opdrachtgevers van Nederland tot Japan, en van data gedreven startups tot het laten vliegen van grote gevestigde dienstverlenende organisaties.
Leuke collega’s en een ambitieuze en informele bedrijfscultuur. Wij vinden het belangrijk plezier te hebben in ons werk. Naast de uitdagende opdrachten die we voor onze klanten mogen doen uit dit zich ook onder meer in gezamenlijke (sport)activiteiten, feesten en borrels.
Word jij uitgedaagd door deze functie en ben je benieuwd naar ons?
Neem dan vandaag nog contact met ons op voor een kennismaking. Klik op onderstaande button en stuur jouw CV en motivatie. Voor vragen kun je contact opnemen met Annemarie Jansen. Past de geschetste functie niet bij jou, maar ken je iemand die in het geschetste profiel past? Stuur deze vacature dan door.