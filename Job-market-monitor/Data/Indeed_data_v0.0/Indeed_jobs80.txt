(Junior) data-scientist Vacature - Inspectie van het Onderwijs - Utrecht Leidsche Rijn | Indeed.nlInnovatie, vernieuwing en data-science: bij de directie Kennis van de Inspectie van het Onderwijs heb je er dagelijks mee te maken. Jij bent als (junior) data-scientist een van de drijvende krachten van de vernieuwing. Jij draagt bij aan de ontwikkeling van het datagedreven toezicht en op die manier werk je mee aan goed onderwijs in Nederland.

Als (junior) data-scientist doe je onderzoek naar nieuwe datatoepassingen in het toezicht. Je werkt op basis van een veelheid aan onderwijsgegevens aan innovatieve ideeën en verbetervoorstellen voor de Inspectie van het Onderwijs. In jouw functie houd je je bezig met vernieuwingstrajecten rond het datagedreven onderwijstoezicht. Daarbij maak je intensief gebruik van diverse databronnen, geavanceerde analysetechnieken en state-of-the-art softwarehulpmiddelen.

Binnen projectteams ben je verantwoordelijk voor de datatechnische en statistische aspecten. Ook werk je zelfstandig aan opdrachten. Je komt zelf met ideeën en vernieuwingsvoorstellen, die je helder en overtuigend weet te onderbouwen met eigen analyses en onderzoek.

Met partnerorganisaties en kenniscentra binnen en buiten het onderwijsveld wissel je kennis uit en zorg je voor afstemming van producten en projecten. Je experimenteert met nieuwe mogelijkheden. Hiermee help je de Inspectie van het Onderwijs aan innovatieve ideeën en toepassingsmogelijkheden die zij kan inzetten bij het beoordelen van en rapporteren over de kwaliteit van onderwijs.

Je hebt universitair niveau en een opleiding afgerond in de richting wiskunde, statistiek, econometrie, informatica, natuurwetenschappen of een andere opleiding met stevige kwantitatieve componenten.

Je bent goed bekend met statistische methodes en technieken en bent op de hoogte van ontwikkelingen in je vakgebied.

Je hebt ruime ervaring met software voor statistiek en datavisualisatie.

Je hebt ruime ervaring met computerprogrammering, bij voorkeur (ook) in R.

Je hebt affiniteit met de kwaliteit van het onderwijs.

Je bent communicatief sterk, creatief, enthousiast en je leert snel.

Je bent een teamspeler en weet anderen te enthousiasmeren.